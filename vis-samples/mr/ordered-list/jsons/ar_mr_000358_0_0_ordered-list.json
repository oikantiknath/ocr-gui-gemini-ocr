{
  "images": [
    {
      "id": 1,
      "file_name": "ar_mr_000358_0_0_ordered-list.png",
      "width": 1098,
      "height": 1536
    }
  ],
  "annotations": [
    {
      "id": 1,
      "image_id": 1,
      "category_id": 19,
      "bbox": [
        0.0,
        0.0,
        1098.0,
        1536.0
      ],
      "area": 1686528.0,
      "segmentation": [
        [
          0.0,
          0.0,
          1098.0,
          0.0,
          1098.0,
          1536.0,
          0.0,
          1536.0
        ]
      ],
      "iscrowd": 0,
      "text": "(५) दंडाधिकारी, पोटकलम (२) अन्वये त्यांची कर्तव्ये पार पाडीत असताना पाच प्रतिष्ठित व्यक्तींच्या\nपथकास त्यास सहाय्य करण्याकरिता बोलावून घेईल व जेथे व्यवहार्य असेल तेथे त्यांतील तीन व्यक्ती महिला\nअसतील ; आणि या प्रयोजनार्थ, '[व्यक्तींच्या] अनैतिक व्यापाराचे दमन करण्याच्या विषयात अनुभवी\nअसणाऱ्या सामाजिक कार्यकर्त्यांची, विशेषतः महिला समाज कल्याण अधिकाऱ्यांची एक यादी आपल्याकडे\nठेवील.\n(६) पोटकलम (४) अन्वये दिलेल्या आदेशाविरुद्ध कारावाचे अपील सत्र न्यायालयाकडे करता\nयेईल आणि अशा न्यायालयाच्या त्या अपिलावरील निर्णय अंतिम असेल.]\n१७क. कलम १७ च्या पोटकलम (२) मध्ये काहीही अंतर्भूत असले तरी, कलम १७ अन्वये चौकशी\nकरणारा दंडाधिकारी, कलम १६ अन्वये सुटका केलेल्या कोणत्याही व्यक्तीला तिचे मातापिता, पालक किंवा\nपती यांच्याकडे सुपूर्द करण्याचा आदेश जारी करण्यापूर्वी, ते मातापिता, पालक किंवा पती यांची त्या\nव्यक्तीला ठेवून घेण्याची क्षमता व खरेपणा याबाबत मान्यताप्राप्त कल्याणकारी संस्थेद्वारे किंवा संघटनेद्वारे\nअन्वेषण करवून स्वतःची खात्री करून घेईल.]\n\n१८. (१) दंडाधिकारी, कलम ७ च्या पोटकलम (१) मध्ये निदेशित केलेल्या कोणत्याही सार्वजनिक\nठिकाणापासून '[दोनशे मीटर] अंतराच्या आतील कोणतेही घर, खोली, जागा किंवा त्याचा कोणताही भाग येथे\nकोणत्याही व्यक्तीकडून कुंटणखाना चालवला जात आहे किंवा त्याचा तसा वापर केला जात आहे किंवा वेश्या\nत्यांचा धंदा करण्यासाठी त्याचा वापर करीत आहेत, अशी पोलिसांकडून किंवा इतरांकडून माहिती मिळाल्यावरुन\nअशा घराच्या, खोलीच्या, जागेच्या किंवा त्याच्या भागाच्या मालकाला, पट्टाकाराला किंवा घर मालकाला किंवा\nमालकाच्या, पट्टाकाराच्या किंवा घरमालकाच्या एजंटाला किंवा असे घर, खोली, जागा किंवा भाग यांच्या\nभाडेकरूस, पट्टेदारास, भोगवटदारास किंवा त्याचा ताबा असणाऱ्या कोणत्याही व्यक्तीस, नोटीस देऊ शकेल\nआणि ती नोटीस मिळाल्यापासून सात दिवसांच्या आत, त्यांचा अयोग्य वापर केल्याबद्दल त्यावर जप्ती का\nआणू नये याची कारणे दाखवण्यास फर्मावू शकेल ;\nआणि जर, संबंधित व्यक्तीचे म्हणणे ऐकून घेतल्यावर, दंडाधिकाऱ्याचे, ते घर, खोली, जागा किंवा भाग\nयाचा वापर कुंटणखाना म्हणून किंवा वेश्याव्यवसाय करण्याकरिता केला जात आहे, याबाबत समाधान झाले\nतर, दंडाधिकारी,--\n\n(क) आदेश दिल्यानंतर सात दिवसांच्या आत ते घर, खोली किंवा जागा किंवा त्यांचा भाग\nयातून भोगवटदाराला निष्कासित करावे असा निदेश देणारा ;\n\n(ख) एका वर्षाच्या कालावधी दरम्यान ती भाडयाने देण्यापूर्वी किंवा '[कलम १५ अन्वये घेतलेल्या\nअशा घराच्या, खोलीच्या, जागेच्या किंवा त्याच्या भागाच्या झडतीत एखादे बालक किंवा अज्ञान व्यक्ती\nसापडल्यास, आदेश दिल्यानंतर लगेचच तीन वर्षांच्या कालावधी दरम्यान] मालकाला, पट्टाकाराला\nकिंवा घरमालकाला किंवा मालकाच्या, पट्टाकाराच्या किंवा घरमालकाच्या एजंटाला, दंडाधिकाऱ्याची\nपूर्वमान्यता घ्यावी लागेल असा निदेश देणारा आदेश देऊ शकेल :\n\nपरंतु, जर दंडाधिकाऱ्याला असे आढळले की, मालक, पट्टाकार किंवा घरमालक त्याचप्रमाणे मालकाचा,\nपट्टाकाराचा किंवा घर मालकाचा एजंट, घराचा, खोलीचा, जागेचा किंवा भागाचा अयोग्य वापर करण्याबाबत\nअनभिज्ञ आहे तर तो, मालकाला, पट्टाकाराला किंवा घरमालकाला ते घर, खोली, जागा किंवा भाग परत करवील\nअसा निदेश देईल की, ते घर, खोली, जागा किंवा भाग त्याचा अयोग्य वापर करण्यास परवानगी देणाऱ्या व्यक्तीला\nकिंवा त्या व्यक्तीच्या फायद्यासाठी भाडयाने देऊ नये किंवा अन्यप्रकारे तिच्या ताब्यात देऊ नये.\n"
    }
  ],
  "categories": [
    {
      "id": 0,
      "name": "advertisement"
    },
    {
      "id": 1,
      "name": "answer"
    },
    {
      "id": 2,
      "name": "author"
    },
    {
      "id": 3,
      "name": "chapter-title"
    },
    {
      "id": 4,
      "name": "contact-info"
    },
    {
      "id": 5,
      "name": "dateline"
    },
    {
      "id": 6,
      "name": "figure"
    },
    {
      "id": 7,
      "name": "figure-caption"
    },
    {
      "id": 8,
      "name": "first-level-question"
    },
    {
      "id": 9,
      "name": "flag"
    },
    {
      "id": 10,
      "name": "folio"
    },
    {
      "id": 11,
      "name": "footer"
    },
    {
      "id": 12,
      "name": "footnote"
    },
    {
      "id": 13,
      "name": "formula"
    },
    {
      "id": 14,
      "name": "header"
    },
    {
      "id": 15,
      "name": "headline"
    },
    {
      "id": 16,
      "name": "index"
    },
    {
      "id": 17,
      "name": "jumpline"
    },
    {
      "id": 18,
      "name": "options"
    },
    {
      "id": 19,
      "name": "ordered-list"
    },
    {
      "id": 20,
      "name": "page-number"
    },
    {
      "id": 21,
      "name": "paragraph"
    },
    {
      "id": 22,
      "name": "placeholder-text"
    },
    {
      "id": 23,
      "name": "quote"
    },
    {
      "id": 24,
      "name": "reference"
    },
    {
      "id": 25,
      "name": "second-level-question"
    },
    {
      "id": 26,
      "name": "section-title"
    },
    {
      "id": 27,
      "name": "sidebar"
    },
    {
      "id": 28,
      "name": "sub-headline"
    },
    {
      "id": 29,
      "name": "sub-ordered-list"
    },
    {
      "id": 30,
      "name": "sub-section-title"
    },
    {
      "id": 31,
      "name": "subsub-headline"
    },
    {
      "id": 32,
      "name": "subsub-ordered-list"
    },
    {
      "id": 33,
      "name": "subsub-section-title"
    },
    {
      "id": 34,
      "name": "subsub-unordered-list"
    },
    {
      "id": 35,
      "name": "sub-unordered-list"
    },
    {
      "id": 36,
      "name": "table"
    },
    {
      "id": 37,
      "name": "table-caption"
    },
    {
      "id": 38,
      "name": "table-of-contents"
    },
    {
      "id": 39,
      "name": "third-level-question"
    },
    {
      "id": 40,
      "name": "unordered-list"
    },
    {
      "id": 41,
      "name": "website-link"
    }
  ]
}